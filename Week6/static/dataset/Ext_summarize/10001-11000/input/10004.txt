ప్రభుత్వం చేపడుతున్న ప్రాజెక్టులకు తాము వ్యతిరేకం కాదని పాలమూరు యుగాండాపుర్ లో నిర్మిస్తున్న ప్రాజెక్టును 8 టీఎంసీలకు కుదించాలని కాంగ్రేస్ సీనియర్ నేత డికే అరుణ ప్రభుత్వాన్ని డిమాండ్ చేశారు.
హైదరాబాద్ బేగంపేటలోగ‌ల‌ ప్రగతి భవన్కు ఆమె కొందరు పాలమూరు రైతులు, మ‌రో కాంగ్రెస్ నేత మ‌ల్లు ర‌వితో కలిసి ఆదివారం వెళ్లారు.
ప్రగతి భవన్‌ లో సీఎం కేసీఆర్ లేరని పోలీసు సిబ్బంది చెప్పడంతో పోలీసులకు నాయకులకు మద్య వాగ్వివాదం చోటుచేసుకుంది.
కొద్దిసేపటి తరువాత వారిని అనుమతించటంతో ఎమ్మెల్యే డి.కె అరుణతో పాటు మరో ఇద్దరు నాయకులు లోప‌లికి వెల్లి ప్రగతి భవన్ సిబ్బందికి వినతి పత్రం ఇచ్చారు.
సిఎం కేసిఆర్ మెదక్ జిల్లా రైతులకు ఓ విధంగా పాలమూరు రైతులను మరో విధంగా చూస్తున్నారని అందుకు నిదర్శనమే మెదక్ జిల్లాలో భూసేకరణ‌లో రెతులకు   రూ.15 లక్షలకు పైగా నష్టపరిహరం చెల్లించార‌న్నారు.
కానీ పాల‌మూరు రైతులకు మాత్రం   రూ.3-4 లక్షలు మాత్ర‌మే చెల్లిస్తామని అదికారులు చెపుతున్నార‌ని పేర్కొన్నారు.
ప్రభుత్వం ఇప్పటికైనా పాలమురు రైతులకు న్యాయమైన పరిహారం ఇవ్వాలని డిమాండ్ చేశారు.
లేని పక్షంలో వారు హైకోర్టుకు వెళ్తార‌ని స్ప‌ష్టం చేశారు.
రైతుల‌కు సమన్యాయం చేయకపోతే ల‌క్ష‌లాది మందితో రైతు రణభేరి సభ పెడ‌తామని తెలిపారు.
