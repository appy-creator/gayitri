తెలంగాణ ఎందరో సాహితీమూర్తులకు జన్మస్థలమని ముందు తరాలకు మోనోగ్రఫ్‌ రూపంలో పదిలం చేసుకోవాలని కేంద్ర సాహిత్య అకాడమి తెలుగు సలహా మండలి సంచాలకుడు ఆచార్య ఎన్‌ గోపి అన్నారు.
ఆదివారం రవింద్రభారతిలో కేంద్ర సాహిత్య అకాడమి తెలంగాణ సాహిత్య కళావేదికపై తెలంగాణ భాషా సాంస్కృతిక శాఖ సంయుక్త ఆధ్వర్యంలో తెలంగాణ సాహిత్య తేజోమూర్తులు అంశంపై సదస్సు జరిగింది.
అధ్యక్షత వహించిన డా.గోపి మాట్లాడుతూ తెలంగాణ సాంస్కృతిక వికాసం కోసం సాహిత్య అకాడమి ఏర్పడటం అభిలక్షనీయమన్నారు.
స్వాగతం పలికిన కేంద్ర సాహిత్య అకాడమి ప్రాంతీయ కార్యదర్శి మహా లింగేశ్వర్‌ తెలంగాణ సాహితీ మూర్తుల కృషిని వివరించేందుకై సదస్సు ఏర్పరిచినట్టు తెలిపారు.
సాంస్కృతిక శాఖ సంచాలకుడు మామిడి హరికృష్ణ మాట్లాడుతూ భాషను పరిరక్షించుకొనేందుకు సాంస్కృతిక శాఖ విశేష కృషి చేస్తుందన్నారు.
తెలంగాణ అభివృద్ధిలో కీలకమైన విద్య, గ్రంథాలయాలు అభివృద్ధిలో అలనాటి సాహితీవేత్తలు చేసిన కృషిని పరిశోధకుడు శ్రీనివాస్‌ వివరించారు.
