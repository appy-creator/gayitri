హైదరాబాద్‌ నగరంలో అక్రమ నిర్మాణాలను క్రమబద్ధీకరించాలని వచ్చిన దరఖాస్తుల్ని పరిశీలించి, జీవో 152లో ఉన్న నిబంధనలను పాటిస్తూ ఉత్తర్వులు ఇచ్చేందుకు అర్ధ సంవత్సరం సమయం పడుతుందని జీహెచ్‌ఎంసీ హైకోర్టుకు తెలిపింది.
2015 సెప్టెంబర్‌ 25న పూర్తి అయిన నిర్మాణాలను, తర్వాత జరిగిన నిర్మాణాలను రిమోట్‌ సెన్సింగ్‌ ఏజెన్సీ ద్వారా గుర్తిస్తామని, తెలంగాణ మున్సిపల్‌ చట్టం, జీహెచ్‌ఎంసీ చట్టం, తెలంగాణ అర్బన్‌ ఏరియా చట్టం, హెచ్‌ఎండీఏ చట్టం ప్రకారం 2015 నవంబర్‌ 2న జీవో 152ను తెలంగాణ సర్కార్‌ జారీ చేసిందని జీహెచ్‌ఎంసీ కమిషనర్‌ బి.జనార్దన్‌రెడ్డి కౌంటర్‌ పిటిషన్‌లో పేర్కొన్నారు.
ఇవన్నీ తేలేవరకు క్రమబద్ధీకరణ ఉత్తర్వులు జారీ చేయబోమని కమిషనర్‌ చెప్పారు.